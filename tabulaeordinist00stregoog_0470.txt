454 rom-mcum nonnosum

ac violatores predictos excommunicatos eadem auctoritate nunciati. Et deinde
ad audienciam dive memorie Caroli quarti eciam Romanorum imperatoris semper
augusti deducto, quod nonnulle seculares persone in potestatibus et officiis
publicis constitute, videlicet duces, marchiones, comites, barones etalii domini
temporales necnon consules civitatum, opidorum, villarum et locorum rectores
in diversis provinciis eiusdem imperii dei timore postposito statuta singularia
et iniquas ordinaciones motu proprio et de facto contra ipsas personas eccle-
siasticas et ecclesiarum libertates ac eorum privilegia condiderant illisque de
facto et publice utebantur contra canonicas et legittimas sanctiones, utpote
quod nulla bona temporalia in potestatem ecclesiasticam transferrentur et, ne
clerici in sacris ordinibus constituti ad agendum et testificandum in civilibus
et maxime in piis causis aliquatenus admitterentur, quodque excommunicati
laici et publice denunciati in civili foro minime repellerentur et insuper pre—
dicti domini temporales, consules et rectores per secularem potestatem res et
bona clericorum occuparent, arrestarent et oblaciones Christi fidelium minue-
rent atque restringerent exactiones et tallias indebitas de bonis et redditibus
ecclesiarum exigerent et extorquerent possessiones ecclesiarum et personarum
earundem devastarent incendiis et rapinis contractus inter clericos et laicos
factos legitime ad libros civitatum, villarum et locorum predictorum inscribere
et sigillare recusarent donataque et legata ad fabricas et ecclesiarum structuras
contra prelatorum voluntatem ac aliorum , quorum intererat temere usurpare
presumerent ac in fraudem et odium clericorum de bonis etiam et rebus eorun-
dem clericorum, que non causa negociacionum‚ sed pro eornm propriis usibus
per eorum terras ducebant seu duci faciebant, theolonium exigere et recipere
non verebantur et confugientes ad ecclesias et earum cimiteria inde extrahere
contra canonicas et imperiales sanctiones huiusmodi presumpserant et presu-
mebant. Idem Carolus imperator tam quam christianissimus princeps volens in
premissis providere de remedio salutari, eciam de quorundam principum, du·
cum, comitum, baronum fideliumque aliorum sacri imperii sepedicti consilio
et auctoritate imperiali quecumque statuta et consuetudines predicta tamquam
per civiles et canonicas sanctiones expresse reprobata cassavit, irritavit et
annulavit, ac cassa et irrita nulliusque esse voluit roboris vel momenti3 pre-
cipiens sub imperialis banni pena universis et singulis principibus ac dominis
temporalibus consulibus, potestatibus et aliis in officiis publicis in eodem im·
perio constitutis, quatenus extunc ipsorum statuta et ordinacioneS, sicut in
preiudicium ecclesiastice libertatis edita fuerant, omnino revocarent et de luce
tollerent, quodque secundum ea non iudicarent amplius nec sententias dieta·
rent aut de eisdem in iudicio vel extra iudicium quomodolibet pro se et contra
eandem ecclesiasticam libertatem potirentur. Pronunciavit insuper et eadem
decrevit auctoritate, quod, quicumque laicus, cuiuscumque status aut condicionis
existeret, ausu sacrilego et proprie temeritatis audacia sacerdotem vel clericum
secularem vel religiosum diffideret, proscriberet, captivaret, spoliaret, occideret,
mutilaret aut in carcere detineret vel huiusmodi maleficia perpetrantes scienter

 

