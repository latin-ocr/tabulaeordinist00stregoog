138 nomm

quantum ad nos pertinet, ad peticionem fratrum eiusdem hospitali sancte Marie
Theotonicorum Ierusalem dedimus et concessimus libere ac pacifice sine contra-
dictione aliqua in perpetuum possidendum. Vos vero de solita sedis apostolice
benivolencia ad nostram et fratrum dicti hospitalis sancti Iacobi supplicationem
ipsis fratribus ad ordinem Theutonicorum concessistis licenciam transeundi et
ipsorum habitum assumendi dato vestris litteris in mandatis venerabili patri
¹ episcopo Coroniensi, abbati et priori de Zarcaz, quod, si de ipsius hospitalis
exempcione sibi constaret ‚et nulli alteri ordini subiaceret, fratribus eiusdem
licenciam concederent postulatam. Qui facta diligenter et subtiliter -inquisicione,
cum de dicta exempcione plenius essent cerciorati et quod nulli alteri ordini
esset subiectum, memoratis fratribus auctoritate vestra transeundi ad· ordinem
Theutonicorum et ipsorum habitum assumendi postulatam licenciam concesse-
runt. Fratres vero, qui soli digni fuerunt benedictione, fere omnes ipsorum
habitum devote et humiliter susceperunt. Postmodum autem Iohannes Mancus
et Iulianus, filii iniquitatis et mendacii, qui de communi fratrum sancti Iacobi
iudicio pro excessibus et insolenciis suis habitum amiserant nec pro fratribus
habebantur, ad vestram accedentes presenciam, verum tacentes et falsum sug-
gerentes contra dictos fratres Theutonicos a vobis ad magistrum Bernardum
subdiaconum vestrum spoliacionem mencientes litteras impetrarunt, quarum
auctoritate ipsos vexantes dictam domum contra vestram et nostram con-
cessionem reclamando, quod indigne ferimuS‚ eisdem contra iusticiam dampnum
inferunt et gravamen, unde memorati Theutonici iusticiam et innocencium
suam deffendentes bona domus adversus infirmorum et pauperum deputata
inutiliter expendere compelluntur. Preterea, quod amplius indignamur, dicti
apostate iniquitatem super iniquitatem apponentes, volentes venerabilis patris
Patracensis archiepiscopi et electi Olonensis in causa sua pessima habere patro-
cinium et favorem, dicto electo obedienciam facientes spoponderunt, quod, si
indicta causa, quod, quoadusque vixerimus, fieri non potest, poterunt prevalere,
ita quod Theutonicis expulsis dictum hospitale optineant contra privilegia
exempcionis, quibus constat domum esse exemptam et nulli prelatorum nisi
Romano pontifici subiacere, ipsam dicti electi subiacere dicioni, quod nulla-
tenus vellemus tolerare. Unde, cum dominus Patracensis archiepiscopus inter
omnes prelatos Romanie reverencior habeatur, fere omnes alii prelati ipsius
favorem prosequentes dictis Theutonicis fratribus cum ipso se opponunt, partem
adversam minus iuste sustinendo. Inde est, quod sanctitati paternitatis vestre
supplicamus humiliter deprecantes, quatinus sepius nominatum hospitale secun-
dum concessionem vestram et nostram confirmationis vestre privilegium precum
nostrarum interventu dignetur vestra paternitas communire perpetuum dictis
malignatoribus silencium imponendo, ut, quod tanti patris et nostra auctoritas
actum esse ad honorem dei iuste et misericorditer dinoscitur, perhennitatis
robore fulciatur et inviolabile conservetur nec in posterum alicui hominum
confirmationi vestre ausu temerario liceat contraire, quia nullo modo volumus
sustinere, quod tante karitatis plantatio, in qua felicis memorie pater et mater

