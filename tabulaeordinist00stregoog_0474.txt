458 Ponnrrcuu somnontm

aliis quibuscumque gratiis et concessionibus quibusvis archiepiscopis, epi-
scopis, electis et administratoribus huiusmodi seu eorum ecclesiis communiter
vel divisim cardinalibus, hospitalibus, personis et bonis prefatis dumtaxat
exceptis per sedem apostolicam aut alias quovismodo concessis, eciamsi de
illis eorumque toto tenore dc verbo ad verbum in dictis litteris habenda foret
mentio specialis, que ipsis quoad hoc nolumus in aliquo suffragari, prout in
ipsis litteris plenius continetur. Cum autem , sicut exhibita nobis nuper pro
parte dilectorum filiorum magistri et fratrum dicti hospitalis beate Marie peticio
continebat, licet in litteris ipsis, que generali constanciensi vigente concilio con-
cesse fuerunt, eiusdem hospitalis beate Marie persone bona redditusque et pro-
ventus excepta fuerint, ut prefertur, an tamen ecclesie et alia loca ecclesiastica
ipsi hospitali beate Marie canonice appropriata sive unita, ab illo quoque de-
pendencia et ei subiecta sub predicta exceptione comprehendi et per consequms
ab huiusmodi solucione decime libera et exempta censeri debeant ab aliquibus
hesitetur3 nos itaque in litteris eisdem, quod concessio ipsa huiusmodi eecle-
sias et alia loca includere debeat, minime contineri attentius recensentes,
eorundem quoque magistri et fratrum, qui secularia abnegantes desideria pro
fidei tuicione orthodoxe sanguinem proprium exponere non formidant, gravia
quoque propterea dietim labores perferunt et onera statui et indempnitatibus
in premissis oportune providere volentes ad omne super hiis ambiguitatis tol-
lendum dubium eeclesias et loca huiusmodi ubicumque sita illorumque personas
eum omnibus rebus et bonis necnon iuribus et pertinenciis eorundem, in qui-
buscumque consistant et undecumque proveniant, sub huiusmodi excepcione
comprehendi debuisse, atque debere et ad solvendum sive prestandum quid-
quam racione imposicionis ac litterarum huiusmodi minime teneri nec ad id
aliquem ex dictis magistro et fratribus et personis eciam racione ecclesiarum
et locorum predictorum sive alicuius eorundem a quoquam quavis auctoritate
compelli posse, omnes preterea processus necnon excommunicacionum, suspen-
sionum et interdicti sententias, censuras ecclesiasticas atque penas, quos haberi
vel promulgari necnon totum id et quicquid fieri contigerit pretextu litterarum
earundem contra magistrum, fratres, personas, eeclesias et loca huiusmodi sive
illorum aliquod nullius firmitatis vel momenti existere decernimus per pre-
sentes, non obstantibus premissis ac aliis contrariis quibuscumque. Nulli ergo
omnino hominum liceat hanc paginam nostre constitucionis infringere vel ei
ausu temerario contraire. Si quis autem hoc attemptare presumpserit, inÎ‡-
dignacionem omnipotentis dei et beatorum Petri et Pauli apostolorum eis se
noverit incursurum. Datum Florencie iiii idus aprilis, pontificatus nostri anno
secundo.
IV, 240.

 

 

