396 Ponrmcuu Romanonuu

multis modis, sed precipue per incendia, rapinas et usuras personis quam
pluribus dampna gravia intulerunt; propter quod humiliter petivistiS, ut super
hoc providere salubriter curaremus, Nos itaque devocionis vestre precibus
annuentes presencium vobis auctoritate concedimus , ut satisfaccionem pro
huiusmodi dampnis et usuris debitam illis dumtaxat personis, que omnino
sciri et inveniri non possunt, in subsidium terre sancte ac eciam Lyvonice et
Pruscie, ubi fidei negocium per vos ad dei gloriam magnanimiter et potenter
agitur, prout melius expedire videritis, convertatis. Datum Viterbii xv kalendas
iunii pontificatus nostri anno quarto.

Sine dato: A. 20 n. 108 Latine et Germanice. —- Cum dato: viterbii 15 kal. iunii a. 4
„Colonie“ A. 16 p. 73. In volumine archivi Regimontani fol. A. 186. Ex originali quondam Con-

fluentino‚ nunc Vindobonensi, cui appendet in funiculo cannabino bulla, edidit Hennes 1,162 n. 178. —

Oum dato: Anagnia 8 kal. maii p. n. a. 5 „Baruli“. A. 16 p. 43. Transsumtum conradi eelo-
niensis archiepiscopi oum sigillo duplice d. d. 1258 dec. Colonie in archivo ordinis 'l'heutoniei
vindobonensi. 1. deest A. 16.

580. 1258 maii 24 Viterbiz· (cf. iunii 24). Alexander IV praelatos iubet in
ordinis Theutonici ecclesiis a praedecessoribus recepto iure esse contentos.

Alexander episcopus servus servorum dei dilectis filiis magistro et fra-
tribus hospitalis sancte Maris Theutonicorum salutem et apostolicam bene-
dictionem. Plenitudine favoris et gracie vos apud sedem apostolicam illa
de causa dignos¹ vos potissime reputamus, quia pie conversacionis ac vite
studio ferventer intenditis et pro subsidio terre sancte ac pro fidei negocio in
Livonie et Pruscie partibus magnifice promovendo labores multos et infinitas
angustias ac eciam mortis periculum ad honorem divini nominis eorde intre-
pido frequentissime sustinetis ¹. Inde fit, quod nos quieti et tranquillitati vestre⁸
paterna diligencia providere volentes vestris inclinati precibus auctoritate vobis
presencium indulgemuS, ut archiepiscopi et episcopi et alii ecclesiarum prelati
in vestris, quas habetis et tenetis, eeclesiis salva procuracione, si qua debetur
eisdem, eo tantummodo sint iure contenti, quod ipsi et predecessores eorum
a vobis et predecessoribus vestris noscuntur hactenus habuisse. Quodsi am-
plius ex predictis ecclesiis petere vel extorquere contenderint, vobis id liceat
auctoritate sedis apostolice denegare super hoc coram nobis exhibere paratis
iusticie conplementum. Nulli ergo hominum liceat hanc paginam nostre con·
cessionis infringere vel ei ausu temerario contraire. Si quis autem hoc attem-
ptare presumpserit, indignacionem omnipotentis dei et beatorum Petri et Pauli
apostolorum eius se noverit incursurum. Datum Viterbii viiii kalendas iunii
pontificatus nostri anno quarto.

Sine dato: A. 20 n. 100 Latine et Germanice cum nota: In Oonfluencia et hang-ele. —
Cum dato: viterbii 9 kal. iunii a. 4 „Colonie“ A.16 p. 69. — Cum dato: viterbii 8 kd. iulii

p. a. 4 R. 137 inter Treverensia. —- „A. 4 Treviris“ A. 16 p. 114 et 117. 1. deest R. 2. susti-
nentes R. 3. vestra R.

 

