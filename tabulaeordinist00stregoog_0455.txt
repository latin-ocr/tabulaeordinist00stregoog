rmvmmm canamus 439

hospitalis ao pro sustentacione fratrum dieti hospitalis in eisdem domibus de-
gencium pro largicione donaverunt ac eciam concesserunt et insuper huiusmodi
et nonnulli alii fratres in ipsis ac eciam in quibusdam aliis domibus dicti
hospitalis commorantes nonnullas alias ecclesias parrochiales ac ius patronatus
earum aliis iustis, ut creditur, titulis acquisiverunt, quarum aliquas ac ius
patronatus huiusmodi et presentandi rectores ad illas habuerunt et possederunt
pacifice et quiete a tanto tem pore, cuius contrarii memoria non existit, et ex
huiusmodi ecclesiis nonnulle dudum sunt erecte in domos conventuales et per
modum conventuum a fratribus prefati hospitalis hactenus gubernate, ad quas-
dam vero ex ipsis, cum vacant, huiusmodi fratres soliti sunt, prout solent,
locorum ordinariis presentari ac per illos in rectores earum institui, nonnulle
etiam ex eisdem et aliis parrochialibus ecclesiis fuerunt prout sunt successivis
vicibus diversis domibus prefati hospitalis per locorum diocesanos ex certis
racionabilibus et legittimis causis auctoritate ordinaria unite, annexe et incor-
porate ac huiusmodi fratres in eisdem domibus pro tempore degentes ecclesias
ipsas vigore unionum, annexionum et incorporacionum huiusmodi assecuti illas
per quadraginta annos et ultra tenuerunt et possederunt, prout tenent et pos·
sident pacifice et quiete. Cum autem, sicut eadem peticio subiungebat, pre-
fati magister et fratres dubitent in donacionibus, concessionibus, acquisicio-
nibuS, erectionibus, unionibuS, annexionibus et incorporacionibus huiusmodi,
quas cum earum tenoribus pro expressis et singulariter specificatis ac presen-
tibus insertis ex certa sciencia haberi volumuS, quoad aliquas ex ecclesiis ante-
dictis, quas penitus ignorant, locorum diocesanorum et ipsorum capitulorum
auctoritatem et consensum necnon tractatus et alias sollempnitates et formas
ad hec oportunae non intervenisse seque propterea super ecclesiis ipsis aut
ipsorum aliquibus posse imposterum molestari, pro parte ipsorum magistri et
fratrum nobis fuit humiliter supplicatum, ut premissis non obstantibus dona-
cionibus, concessionibus, acquisicionibus, erectionibus, unionibuS, annexionibus
et incorporacionibus ante dictis robur apostolice firmitatis adiicere de benigni·
tate apostolica dignaremur. Nos igitur huiusmodi supplicacionibus inclinati ac
ecclesias ipsas et earum necnon domorum predictarum , quibus ecclesie ipse,
ut prefertur, unite, annexe et incorporate sunt, veros valores annuos secun-
dum communem extimacionem presentibus pro expresso habere volentes dona-
ciones, concessiones, acquisiciones, erectiones, uniones, annexiones et incorpo-
raciones predictas et quecunque inde secuta rata et grata habentes illa aucto-
ritate apostolica ex certa sciencia confirmamus et presentis scripti patrocinio
communimus, supplentes nichilominus sollempnitates omissas et omnes defectus,
si qui forsan intervenerint· in eisdem, non obstantibus tam felicis recordacionis
Urbani pape sexti predecessoris nostri, quibus cavetur, quod quicumque impe-
trantes confirmaciones unionum teneantur exprimere valorem tarn beneficii
uniti quam eciam ecclesie vel monasterii aut mense episcopalis vel abbatialis
seu alterius beneficii, cui huiusmodi unio facta fuerit, alioquin confirmaciones
ipse non valeant, quam aliis constitucionibus et ordinacionibus apostolicis con-

