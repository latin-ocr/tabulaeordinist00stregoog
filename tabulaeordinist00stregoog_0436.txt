l

5420 ron-rmctm sommonuu

novo multitudo perempta fidelium et ipsorum residuo in persenis et rebus quasi
per dies singulos multiplex immineat detrimentum , prout illa mestissima nos
in presenti edocet coniectura, quod dilecti filii . . . magister et fratres hospi-
talis s. Marie Theutonicorum lerosolimitani‚ devotissimi quidem Christi pugiles
et predicte terre imperterriti defensoreS, licet in votis semper habeant, ut ad
gloriam divini nominis bibant calicem salutifere passionis, nunc tamen ob illam
causam afficiuntur vite tedio, quia per hostes crucis sublata est eis bonorum
desiderabilium multitudo ‚ ita ut nec solite hospitalitatis frequentare possint
officium nec pia prestare subsidia necessitatibus egenorum, immo , quod est
gravius et amarissime deplorandum , fratres ipsi, qui ‘Saracenorum incursum
olim in partibus illis triumphaliter refrenabant, iam infra civitatis Acconensis
menia coguntur tabescendo persistere gravati nimia paupertate. Hec etenim
fratrum ipsorum afflictio cor nostrum in anxietatis augmento posuit et sibi
cuiusdam novi doloris acerbitatem induxit, presertim cum olim fuerit nobis
multitudo fiducie, quod ab eisdem fratribus, aliorum fidelium favente subsidio,
assidue conteri deberent christiani nominis inimici. Quia vero ad sedis apo-
stolice pietatem spectare dinoscitur, ut ipsa personas pro exaltatione catholice
fidei preliantes gratiosi favoris affluentia prosequatur, sed tunc potissime,
quando persone huiusmodi sub egestatis multe sarcina lacrimosis coguntur
suspiriis inundare; universitati vestre per apostolica scripta mandamus , quati-
nus pro reverentia regis eterni, cuius in hac parte causa geritur cuiusque
honor principaliter promovetur, vos fratrum ipsorum angustiis et pressuris pio
condolentes affectu et circa ipsos fructuose benivolentie promptitudinem exer-
centes in predicationibus, quas pro predicte terre subsidio facitis ad humilem
requisitionem nuntiorum hospitalis eiusdem, Christi fideles ad predicationes
huiusmodi concurrentes piis monitis efficaciter inducatis, quod ipsi obtentu
perempnis glorie necessitati fratrum ipsorum de suis facultatibus studeant libe-
raliter subvenire ‚ ita quod iidem fratres talibus adiuti remediis sepe dicte
terre negotium magnanimiter promovere valeant iuxta votum nobisque per
consequens exultationis producatur inde materia et vobis gratie divine pre-
mium ac nostri favoris proveniat incrementum. Datum Viterbii iii id. ianuarii
pontificatus nostri anno secundo.

originale quondam confluentinum, cum bulla in fimieulo ‘cannabino appensa in archivo
ordinis 'Theutonici vindobonensi3 ed. Hennes Ι, 182 ιι. 207. In eodem archivo etiam aliud origi·
n'ale cum bulla in funiculo cannabino appensa. A. 16 p. 77 „Colonie“. Antea ed. Duellius Π, 15

ιι. 23. 1. ven. fr. archiepiscopis et episcopis et dilectis filiis abbatibus, prioribus, decanis,
archidiaconis et aliis ecclesiarum rectoribus A. 16 p. 77.

648. (Inter 1267 februar. 22 et 1268 februar. 21.) Clemens I V repetit n. 636
de 1265maii 11,· n. 637 de 1265 maii 20.

Clemens etc. Cum a nobis etc. Datum etc. pontificatus nostri anno
tercie.

 

 

